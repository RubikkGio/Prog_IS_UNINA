Traccia di riferimento:

Si intende sviluppare un sistema software per la Prenotazione di Bed & Breakfast.
Si desidera sviluppare un sistema di prenotazione online per una catena di Bed & Breakfast (B&B) situati in diverse località turistiche. 
Ogni B&B è caratterizzato da un nome, dal numero di posti letto, località, media delle recensioni, 
costo giornaliero per il pernottamento ed elenco dei servizi aggiuntivi (quali la colazione, pulizia giornaliera, etc..), 
caratterizzati anch’essi da un costo giornaliero.
Il sistema, tramite opportuna interfaccia grafica, consentirà agli utenti registrati di visualizzare l’elenco di tutti i B&B presenti nel sistema
 e di filtrarli in base alla loro località e poi eventualmente prenotarne uno, per un determinato periodo, se nelle data specificate esso è disponibile.
Il sistema deve anche consentire all’utente di visualizzare tutti i B&B liberi nelle date selezionate per poi poterlo prenotare. 
Una prenotazione è caratterizzata da un ID, dal costo totale, dalla data e dal nome del cliente. 
Una volta terminato un soggiorno prenotato, un cliente attraverso una opportuna interfaccia grafica 
può dare una valutazione da 1 a 5 alla struttura in cui ha soggiornato.
Un cliente può anche decidere di annullare una prenotazione senza alcun addebito, 
purché l’annullamento avvenga almeno 48 ore prima della data del soggiorno, altrimenti gli verrà addebitato comunque il costo del soggiorno prenotato.
 
Gli amministratori del sistema possono aggiungere, modificare o rimuovere B&B o servizi aggiuntivi. Inoltre, gli amministratori, 
hanno accesso a report sulle prenotazioni e sulla struttura. I report devono includere incassi totali in un dato intervallo di tempo, 
B&B che è stato affittato per più tempo, e lista dei B&B con relative valutazioni degli utenti.

